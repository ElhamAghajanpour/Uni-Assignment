پزشکیار ورزشی یا امدادگر ورزشی متخصص مراقبت‌های بهداشتی است که برای بهینه‌سازی فعالیت‌ها و مشارکت افراد در ورزش، کار و زندگی با پزشکان همکاری می‌کند. خدمات ارائه شده توسط پزشکیار ورزشی شامل پیشگیری، مراقبت‌های اورژانسی، شناسایی بالینی و کمک به درمان و بازتوانی آسیب‌ها و مشکلات پزشکی، و به عبارتی ارائه مراقبت‌های بهداشتی ویژه برای افراد ورزشکار یا دارای فعالیت بدنی است[۱] پزشکیاری وامدادگری ورزشی از شاخه‌های علوم و پزشکی ورزشی است. پزشکیار ورزشی در اصل یک مربی است، یک مربی آشنا به اصول پزشکی، اما همانطور که از نام آن مشخص است همراه و تحت نظر یک پزشک فعالیت می‌کند. در اصل پزشکیار ورزشی رابط بین دنیای ورزش و دنیای پزشکی استبیش از نیم قرن است که رشته پزشکیاری ورزشی در دانشگاه ها و موسسات آموزش عالی علوم ورزشی کشورهای مختلف به ویژه ایالات متحده برپا شده و امروزه تخصص‌های مختلف آن شامل مربی، مدرس یا محقق در تمامی دنیا در حال توسعه و گسترش هستند اما هنوز در کشور ایران این موضوع به شدت غریب به نظر می‌رسد. این درحالی است که تنها فدراسیون پزشکی ورزشی با برگزاری کلاس‌ها و دوره‌های محدود (زمانی) ویژه بهیاران و پرستاران و گاهی امدادگران هلال احمر و دانشجویان تربیت بدنی با هدف تربیت امدادگران ورزشی و به منظور پوشش پزشکی مسابقات این خلاء را تا حدودی پر کرده‌است. دانشگاه پرسپولیس اولین مرکز آموزش عالی بودد که این رشته را با عنوان کارشناسی ناپیوسته پزشکیاری ورزشی دایر کرد. 