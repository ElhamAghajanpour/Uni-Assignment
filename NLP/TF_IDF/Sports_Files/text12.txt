بطور کلی ورزشکار نباید از هیچگونه دارویی در طی ورزش استفاده کند. بنابراین از نظر جامعه پزشکی کلیه داروها عوارض ناخواسته ای دارند که سلامتی در ورزش را زیر سوال می برند.
داروهای آنابولیک به داروهایی گفته می شود که باعث افزایش رشد بافتها از راه افزایش فرآیند سوخت و ساز و عوامل دست اندرکار در ساخته شدن پروتئین در بدن می شوند.

  این داروها معمولا هورمونهای جنسی صناعی نظیر ناندرولون، اکسی متولون، متان دپانون و استانوزلون می باشند.

  آندرو ژن عنوان عمومی برای گروه هورمونهای استروئیدی مردانه شامل تستوسترون و آندروسترون می باشد که محرک تکوین سلولهای جنسی نر و صفات ثانویه جنسی در مردان شامل رویش مو در صورت، زیر بغل و ناحیه تناسلی، بم شدن صدا و رشد عضلانی می باشد.
