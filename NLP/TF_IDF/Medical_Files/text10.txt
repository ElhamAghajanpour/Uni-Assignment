پژوهش ما نشان می‌دهد اگر فردی در حین سفر دچار حمله‌ی قلبی شود و به‌سرعت تحت‌درمان قرار بگیرد،‌ پیامدهای بلندمدت حمله‌ی قلبی دردسرساز نمی‌شود. به‌همین‌دلیل، اهمیت دارد که بعد از دریافت مراقبت‌های اورژانسی و بازگشت به خانه، به پزشک مراجعه کند و ازطریق بهبود سبک زندگی و احتمالا مصرف داروهای پیشگیرانه، خطر حمله‌ی قلبی بعدی را کاهش دهد.

ما دریافتیم به‌طور کلی بیماران مسن‌تری که سابقه‌ی حمله‌ی قلبی یا بیماری مزمن کبدی داشتند، بعد از ترخیص از بیمارستان بیشتر درمعرض مرگ قرار می‌گرفتند. چنانچه شما جزو این دسته از افراد هستید یا عوامل خطرناک دیگری نظیر فشارخون بالا یا اضافه‌وزن دارید یا سیگار زیاد می‌کشید، بسیار مهم است شماره‌ی اورژانس را در منزل یا در مقصد سفرتان به‌همراه داشته باشید.