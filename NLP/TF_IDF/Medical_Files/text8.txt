این ایده که واکسن‌ها ممکن است موجب ایجاد اوتیسم شوند، در سال ۲۰۱۰ توسط هیئت پزشکی بریتانیایی رد شد و نشان دادند آندرو ویکفیلد، پزشکی بود که به‌خاطر منافع مالی سعی در انتشار چنین ارتباطی داشت، اما هنوز هم پژوهشگران درحال صرف زمان و هزینه برای بی‌اعتبار ساختن کار ویکفیلد هستند. ادعای ویکفیلد موجب کاهش چشم‌گیری در واکسیناسیون در سرتاسر جهان و از جمله آمریکا شد.

تعداد زیادی از والدین مانع از واکسیناسیون کودکان خود می‌شوند. این روند به‌صورتی است که کارشناسان سلامت عمومی هشدار می‌دهند پیشرفت‌هایی که در نتیجه‌ی تلاش ماموران بهداشتی حاصل شده و در سال ۲۰۰۰ سرخک در آمریکا ریشه‌کن شده بود، در حال خنثی شدن هستند. درماه‌های ژانویه و فوریه، ۲۰۶ مورد سرخک در ۱۱ ایالت آمریکا تأیید شد؛ بیش از تعداد مواردی که در کل سال ۲۰۱۷ دیده شد.